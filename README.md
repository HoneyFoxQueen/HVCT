![HVCT logo 0 1 NOBG](https://github.com/user-attachments/assets/aab5ef65-45d8-4b41-a790-3f124b210b8e)


# Perché ho bisogno di HVCT?
La tua Smart TV può avere molte funzionalità, ma non eguaglierà mai la libertà che ti offre un Laptop. E il tuo Laptop, d’altro canto, non avrà mai uno schermo abbastanza grande per goderti appieno l'intrattenimento comodamente dal divano con amici e famiglia. HVCT (Home Video Cross Tech) sfrutta la qualità visiva della TV alla libertà del Laptop, senza mai dover abbandonare il divano.
Quante volte ti sei trovato di fronte a una situazione in cui qualcosa che volevi vedere non era disponibile sulla Smart TV, e sei stato costretto a arrangiarti con un laptop e un cavo HDMI? Ti sarai sicuramente reso conto che, in quel momento, il telecomando diventa poco più di un soprammobile. Per controllare il contenuto multimediale, hai dovuto alzarti (magari più volte), spostando il gatto che si era amorevolmente addormentato sulle tue gambe, o, peggio ancora, abbandonando la tua comoda postazione di fronte al divano, dove ti eri appena creato un tavolo di fortuna con cibo spazzatura e bevande, perché sì, non si vive solo di snack sani.
HVCT nasce proprio per risolvere questo fastidio. Immagina di poter usare il telecomando della TV per controllare il tuo laptop, senza alzarti nemmeno di un centimetro. Non più corse per premere play, stop, o avanzare di 5 secondi. Il tutto restando comodamente seduto, senza mai dover smuovere il gatto o il tavolo di fortuna.

Il progetto HVCT è stato realizzato grazie alla libreria per Arduino "IRremote" disponibile sotto licenza MIT (https://github.com/Arduino-IRremote/Arduino-IRremote/blob/master/LICENSE)

&#x1F30E; [English version](https://github.com/HoneyFoxQueen/HVCT/README-en.md)
